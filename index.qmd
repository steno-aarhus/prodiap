---
title-block-banner: true
title: PRODIAP
subtitle: Diabetes spørgeskema til personer med type 2-diabetes i almen praksis
---

![](images/tilst_scr_00_02_09_04.Still015.jpg)

<div class="text-center">
  [Tilmeld jeres almen praksis her](https://redcap.au.dk/surveys/?s=KMCN3FHX47YNEXPN){.btn .btn-primary role="button"}
</div>

## Om projektet
PRODIAP er et forskningsprojekt, som har fokus på årssamtalen for personer med type 2-diabetes i almen praksis. Projektet udføres som et lodtrækningsforsøg, og formålet er at undersøge betydningen af at anvende et diabetes-specifikt PRO spørgeskema i årssamtalen, som kan understøtte en mere målrettet og patient-inddragende samtale. Derudover har brugen af spørgeskemaet mulighed for at hjælpe med en mere behovsstyret behandling i almen praksis.

PRODIAP spørgeskemaet tilgås via Web-patient, og findes det samme sted som de øvrige PRO skemaer, som anvendes i almen praksis.

Projektet udføres af Steno Diabetes Center Aarhus i et samarbejde med Steno Diabetes Center Odense og Steno Diabetes Center Sjælland.

## Erfaringer fra Tilst Lægehus
I denne video fortæller projektleder Annesofie Lunde Jensen om projektet. Tilst Lægehus har brugt PRODIAP spørgeskemaet i deres årssamtaler med patienter med type 2-diabetes siden det blev udviklet og i videoen fortæller sygeplejerske Anni Bøgelund Ebsen (Lægerne Tilst) og Morten Bjerregaard Nielsen (modtager behandling hos Lægerne Tilst) om brugen af spørgeskemaet til årssamtalen.

{{< video "https://vimeo.com/1067280980/99a7b7612a?ts=0&share=copy" >}}


## Fordele ved at deltage

Ved at deltage i projektet får jeres almen praksis:

- Mulighed for at være blandt de første til at anvende et nyt værktøj, der kan styrke kvaliteten af årssamtalen for personer med type 2-diabetes.
- Mulighed for at beholde skemaet efter projektets afslutning.
- Økonomisk kompensation for undervisning i hvordan man opsætter og anevender spørgeskemaet og for rekruttering af patienter til projektet.
- Erfaring med at deltage i og bidrage til et forskningsprojekt, som har til formål at udvikle og forbedre behandlingen af patienter med type 2-diabetes.
- En medvirkende rolle i at skabe evidens, som kan spille ind i den kommende sundhedsreform.

![](images/SDC AOS Midten.jpg)