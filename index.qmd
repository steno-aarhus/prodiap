---
title: "PRODIAP: PRO diabetes spørgeskema til personer med type 2-diabetes i almen praksis"
callout-icon: false
callout-appearance: "simple"
---


## Om projektet
PRODIAP er et forskningsprojekt, som har fokus på årssamtalen for personer med type 2-diabetes i almen praksis. Formålet med projektet er at undersøge betydningen af at anvende et diabetes-specifikt PRO spørgeskema i årssamtalen, som kan understøtte en mere målrettet og patient-inddragende samtale.

![](images/tilst_scr_00_02_09_04.Still015.jpg){.profile-picture}


## Erfaringer fra Tilst Lægehus
I denne video fortæller projektleder Annesofie Lunde Jensen om projektet. Tilst Lægehus har brugt PRODIAP spørgeskemaet i deres årssamtaler med patienter med type 2-diabetes siden det blev udviklet og i videoen fortæller sygeplejerske Anni Bøgelund Ebsen (Lægerne Tilst) og Morten Bjerregaard Nielsen (modtager behandling hos Lægerne Tilst) om brugen af spørgeskemaet til årssamtalen.

{{< video "https://vimeo.com/1067280980/99a7b7612a?ts=0&share=copy" >}}


## Fordele ved at deltage

Ved at deltage i projektet får jeres almen praksis:

- Mulighed for at være blandt de første til at anvende et nyt værktøj, der kan styrke kvaliteten af årssamtalen for personer med type 2-diabetes.
- Mulighed for at beholde skemaet efter projektets afslutning
- Økonomisk kompensation for undervisning i hvordan man opsætter og anevender spørgeskemaet og for rekruttering af patienter til projektet
- En medvirkende rolle i at skabe evidens, som kan spille ind i den kommende sundhedsreform
- Erfaring med at deltage i og bidrage til et forskningsprojekt, som har til formål at udvikle og forbedre behandlingen af patienter med type 2-diabetes


## Tilmeld

[Tilmelding](https://redcap.au.dk/surveys/?s=KMCN3FHX47YNEXPN){.btn .btn-primary}

Ved at udfylde tilmeldingsformularen accepterer I, at vi behandler tilmeldingsoplysningerne i projektet.
Tilmeldelsen er først registreret, når der er trykket på "Indsend". Efter tilmeldelse kontakter vi jer indenfor en uge for at aftale et tidspunkt for undervisning, som omhandler rekruttering af patienter og opsætning og brug af PRODIAP spørgeskemaet i Web-patient.
