---
title: "PRODIAP: PRO diabetes spørgeskema til personer med type 2-diabetes i almen praksis"
callout-icon: false
callout-appearance: "simple"
---

PRODIAP er et forskningsprojekt, som har fokus på årssamtalen for personer med type 2-diabetes i almen praksis. Formålet med projektet er at undersøge betydningen af at bruge et diabetes-specifikt PRO spørgeskema i årssamtalen mellem behandler og personer med type 2-diabetes i almen praksis. Spørgeskemaet giver et struktureret overblik over patientens behov og oplevelse af sin sygdom, hvilket kan understøtte en mere målrettet og effektiv samtale.

## Baggrund for projektet
Behandlingen af personer med type 2-diabetes foregår primært i almen praksis, og en personcentret tilgang er afgørende for at sikre gode behandlingsforløb. Nationale retningslinjer anbefaler, at personer med type 2-diabetes motiveres til at tage aktiv del i håndteringen af deres sygdom, hvilket kræver en indsigt i den enkeltes sygdomsoplevelse. PRODIAP (**P**atient **R**apporterede **O**plysninger **D**iabetes **I** **A**lmen **P**raksis) er et spørgeskema udviklet til at støtte denne proces. PRODIAP spørgeskemaet er blevet udviklet i samarbejde med behandlere og patienter. I 2023 blev spørgeskemaet pilottestet i tre almen praksis, og her oplevede både behandlere og patienter at spørgeskemaet havde en positiv effekt på årssamtalen og bidrog til at behandlingen blev mere individualiseret.

## Erfaringer fra Tilst Lægehus
Hør projektleder Annesofie Lunde Jensen fortælle om projektet i denne video. Tilst Lægehus har brugt PRODIAP spørgeskemaet i deres årssamtaler med patienter med type 2-diabetes siden det blev udviklet og i videoen fortæller sygeplejerske Anni Bøgelund Ebsen (Lægerne Tilst) og Morten Bjerregaard Nielsen (modtager behandling hos Lægerne Tilst) om brugen af spørgeskemaet til årssamtalen.

{{< video "https://vimeo.com/1065201949/2998dbd767" >}}

## Fordele ved at deltage
Ved at deltage i projektet får jeres almen praksis:
- Mulighed for at være blandt de første til at anvende et nyt værktøj, der kan styrke kvaliteten af årssamtalen for personer med type 2-diabetes.
- Mulighed for at beholde skemaet efter projektets afslutning
- Økonomisk kompensation for undervisning i hvordan man opsætter og anevender spørgeskemaet og for rekruttering af patienter til projektet
- En medvirkende rolle i at skabe evidens, som kan spille ind i den kommende sundhedsreform
- Erfaring med at deltage i og bidrage til et forskningsprojekt, som har til formål at udvikle og forbedre behandlingen af patienter med type 2-diabetes

## Ofte stillede spørgsmål

::: {.callout-important collapse="true"}
## Hvad går PRODIAP projektet ud på?
PRODIAP-projektet undersøger, hvordan et spørgeskema med patientrapporterede oplysninger kan understøtte årssamtalen for personer med type 2-diabetes i almen praksis.
:::

::: {.callout-important collapse="true"}
## Hvem kan deltage?
Der er plads til at ca. 30 almen praksis kan deltage i projektet i alt i Region Midtjylland, Region Syddanmark og Region Sjælland.
:::

Derudover vil der blive indsamlet spørgeskemadata samt gennemført interviews og observationer i udvalgte praksisser. Alle deltagende almen praksis (både i interventionsgruppen og kontrolgruppen) har mulighed for at beholde skemaet i behandelingen efter projektet er afsluttet.

::: {.callout-important collapse="true"}
## Hvad indebærer det at deltage?
De deltagende almen praksis bliver fordelt i en interventions- og en kontrolgruppe.
For almen praksis i **interventionsgruppen** indebærer deltagelse, at patienter med type 2-diabetes besvarer PRODIAP inden årssamtalen, og at behandlerne anvender besvarelsen som en del af samtalen. Der vil være en kort oplæringsperiode, hvor behandlerne får introduktion til PRODIAP og dets anvendelse.

For almen praksis i **kontrolgruppen** vil årssamtalen fortsætte som vanligt uden brug af PRODIAP.

**Alle** deltagende almen praksis (både i interventions- og i kontrolgruppen) skal rekruttere i gennemsnit 67 patienter til projektet, som skal besvare et baseline spørgeskema i starten af projektet og et follow-up spørgeskema som afslutning på projektet.

Derudover vil der blive gennemført interviews og observationer i udvalgte praksisser. Alle deltagende almen praksis (både i interventions- og kontrolgruppen) har mulighed for at beholde skemaet i behandelingen efter projektet er afsluttet.
:::

::: {.callout-important collapse="true"}
## Hvad får vores klinik ud af at deltage?
Deltagelse giver mulighed for at være med til at udvikle fremtidens årssamtaler og få indsigt i, hvordan patientrapporterede oplysninger kan integreres i almen praksis. Derudover bidrager projektet til ny viden om, hvordan diabetesbehandling kan målrettes patienternes behov mere effektivt.
:::

::: {.callout-important collapse="true"}
## Hvordan tilmelder vi os?
Hvis jeres almen praksis er interesseret i at deltage, kan I kontakte xx for yderligere information og tilmelding.
:::

## Tilmeld
Ved at udfylde tilmeldingsformularen accepterer du, at vi behandler dine tilmeldingsoplysninger i projektet.
Din tilmeldelse er først registreret når du har trykket på "Indsend". Du vil snarest efter tilmeldingen modtage en bekræftelsesmail fra den regionale kontaktperson.



## Support til Webpatient
- Mail: webreq.support@synlab.com
- Tlf. 75 72 01 77
- Mandag–torsdag kl. 8.00-15.00
- Fredag kl. 8.00-14.00

## Kontakt
::: {layout-ncol="2"}
### Annesofie Lunde Jensen
- Programleder og lektor
- Mail: annesjen@rm.dk
- Tlf. 20 47 02 60

![](images/annesofie_l_j_8W5A8121_farve.jpg){.profile-picture}

### Anette Andersen
-   Programleder og overlæge
-   Mail: anette.andersen@rm.dk
-   Tlf. 22 13 56 05

![](images/brug dette_Anette_Andersen_MG_9930_farve_3-2 - Kopi.jpg){.profile-picture}

### Katrine Bruun Bonnén
- Videnskabelig assistent
- Mail: katbon@rm.dk
- Tlf. 25 47 46 44

![](images/katrine b_b_8W5A8826_farve.jpg){.profile-picture}
:::
