---
title: "PRODIAP: PRO diabetes spørgeskema til personer med type 2-diabetes i almen praksis"
---

## Om projektet
PRODIAP er et kvalitetsudviklingsprojekt med fokus på årssamtalen for personer med type 2-diabetes i almen praksis. Formålet med projektet er at undersøge brugen af et diabetes-specifikt PRO spørgeskema, som kan bruges i årssamtalen mellem behandler og personer med type 2-diabetes i almen praksis.

Behandlingen af personer med type 2-diabetes foregår primært i almen praksis, hvor en personcentret tilgang er afgørende for at sikre gode behandlingsforløb. Nationale retningslinjer anbefaler, at personer med type 2-diabetes motiveres til at tage aktiv del i håndteringen af deres sygdom, hvilket kræver en indsigt i den enkeltes sygdomsoplevelse. På Aarhus


PRODIAP (Patient Rapporterede Oplysninger diabetes i almen praksis) er et spørgeskema udviklet til at støtte denne proces. PRODIAP blev pilottestet i tre almen praksis i 2023, hvor både behandlere og patienter oplevede en positiv effekt på årssamtalen og en mere individualiseret behandling.

## Fordele ved at deltage
Ved at deltage i PRODIAP-projektet får jeres almen praksis mulighed for at afprøve et nyt værktøj, der kan styrke kvaliteten af årssamtalen for personer med type 2-diabetes. PRODIAP giver et struktureret overblik over patientens behov og oplevelse af sin sygdom, hvilket kan understøtte en mere målrettet og effektiv samtale.

## Hvad får jeres almen praksis ud af at deltage?

Som deltager i projektet får jeres almen praksis
- Mulighed for at være de første til at anvende et diabetes-specifikt PRO spørgeskema i behandlingen af patienter med type 2-diabetes og beholde det efterfølgende.
- Økonomisk kompensation for nudervisning i hvordan man opsætter og anevender spørgeskemaet og for rekruttering af patienter til projektet.

Erfaringer fra pilottesten viser, at PRODIAP:
- Skaber en mere fokuseret og struktureret dialog.
- Øger patientens forberedelse og inddragelse i behandlingen.
- Kan medvirke til en bedre ressourceallokering ved at identificere patienter med særlige behov.
- Projektet giver jeres klinik adgang til ny viden om, hvordan patientrapporterede oplysninger kan integreres i almen praksis, og resultaterne vil kunne danne grundlag for fremtidige anbefalinger på området.

## Ofte stillede spørgsmål

Hvad går PRODIAP-projektet ud på?
PRODIAP-projektet undersøger, hvordan et spørgeskema med patientrapporterede oplysninger kan understøtte årssamtalen for personer med type 2-diabetes i almen praksis.

Hvem kan deltage?
Der er plads til at ca. 30 almen praksis kan deltage i projektet i alt i Region Midtjylland, Region Syddanmark og Region Sjælland.

Hvad indebærer det at deltage?
De deltagende almen praksis bliver fordelt i en interventions- og en kontrolgruppe. Klinikker i interventionsgruppen vil bruge PRODIAP som en del af årssamtalen, mens kontrolgruppen fortsætter med de nuværende retningslinjer. Derudover vil der blive indsamlet spørgeskemadata samt gennemført interviews og observationer i udvalgte praksisser.

Hvad kræver det af os som klinik?
For klinikker i interventionsgruppen indebærer deltagelse, at patienterne besvarer PRODIAP inden årssamtalen, og at behandlerne anvender besvarelsen som en del af samtalen. Der vil være en kort oplæringsperiode, hvor behandlerne får introduktion til PRODIAP og dets anvendelse.

Hvad får vores klinik ud af at deltage?
Deltagelse giver mulighed for at være med til at udvikle fremtidens årssamtaler og få indsigt i, hvordan patientrapporterede oplysninger kan integreres i almen praksis. Derudover bidrager projektet til ny viden om, hvordan diabetesbehandling kan målrettes patienternes behov mere effektivt.

Hvordan tilmelder vi os?
Hvis jeres almen praksis er interesseret i at deltage, kan I kontakte xx for yderligere information og tilmelding.

## Erfaringer fra pilotprojekt i Tilst Lægehus

Tilst Lægehus har siden xx anvendt PRODIAP i deres årssamtaler med patienter med type 2-diabetes. Hør sygeplejerske Anni Bøgelund Ebsen (Lægerne Tilst), Morten Bjerregaard Nielsen (modtager behandling hos Lægerne Tilst) og projektleder Annesofie Lunde Jensen fortælle om brugen af diabetes spørgeskemaet til årssamtalen.

{{< video "https://vimeo.com/1065201949/2998dbd767" >}}

## Kontakt
::: {layout-ncol="2"}
### Annesofie Lunde Jensen
- Programleder og lektor
- Mail: annesjen@rm.dk
- Tlf. 20 47 02 60

![](images/annesofie_l_j_8W5A8121_farve.jpg){.profile-picture}

### Anette Andersen
-   Programleder og overlæge
-   Mail: anette.andersen@rm.dk
-   Tlf. 22 13 56 05

![](images/brug dette_Anette_Andersen_MG_9930_farve_3-2 - Kopi.jpg){.profile-picture}

### Katrine Bruun Bonnén
- Videnskabelig assistent
- Mail: katbon@rm.dk
- Tlf. 25 47 46 44

![](images/katrine b_b_8W5A8826_farve.jpg){.profile-picture}
